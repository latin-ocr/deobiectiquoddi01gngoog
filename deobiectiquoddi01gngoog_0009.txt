 

§L

Summa discendi cupiditate cum primum Euripideis
studiis me dederem nec minus orationis suavitate atque
pulchritudine quam fructibus ‚ qui ex assidua ejus cum
ceteris scriptoribus Graecis comparatione percipi possent,
delectarer, ubi tragici illius dicendi genus ex parte quidem
tractare in animum venit, accusativi apud eum usum mihi
perlustrandum proposui: mox tamen opus aggrediens cum
incepti ambitum latius patere intelligerem, quam qui libello
posset cohiberi, etiam angustioribus rem finibus coercendam
esse persuasum habui. Et id quidem accusativi genus ma-
ximi momenti esse visum est, quod nostrae aetatis gram-
matici objectum interius 1) vocare solent. Tractavit hoc
adhuc temporis L a Ro che 2) , ad Homerum quantum attinet,
Sophocleum usum Wunder³)‚ Kolster⁴)‚ Schwarz ⁵)
disseruere. cum vero Wunder et Kolster, quamquam cete-
rorum tragicorum Graecorum rationem habent, neque ad
hanc rem accurate perspiciendam sufficiant, neque omnino
ita, ut decet, eam considerare mihi videantur, Euripidem
eodem, quo illi Sophoclem, consilio quam diligentissime
percurrere non modo non otiosum habui, verum etiam om-
nem de objecto interiore dissertationem ab illo aptissime
originem ducere. Sive enim cum Aeschylo et Sophocle eum
comparamus , quorum alter tum elatione ingenii, tum· ora-

 

1) G. Curtius, Schulgramm. ξ 395.

2) La Ro che , Homerische Studien, Wien 1861.

3) Wun der, Recens. zu Lobeck’s Ausg. des Aiax.

4)Ι Kolster, das innere Object b. Soph„ Itzehoe 1858.

5) Schwarz, d. Aecus. des Inhalts b. Soph. Progr. Weim. 1863.

