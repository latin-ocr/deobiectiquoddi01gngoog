6,

 

tionis magnificentia, alter concinnitate atque majestate ex·
cellit, his quidem in rebus non parem habet laudem, sed
tamen, quae illis probantur, iis aeque utitur nec raro ora-
tionis audacia si minus superior, at certe par conspicitur:
sive cum prosae scriptoribus eum conferimus, Attico maxime
sermone, cui simplicitas quaedam inest et elegantia, in dia-
logis eum uti videmus. Nec praetereundum hoc est , quod
Euripides, cum ad philosophiae praesertim studium se ap-
plicaret ejusque praecepta orationi quam saepissime soleret
intexere, fabulas sententiarum multitudine refersit. Ejus-
modi oratione diversis mixta elementis cum medium quo-
dammodo locum inter poetas et prosae scriptores obtineat
Euripides, ah eo quidem potissimum capi exordium mihi
videtur, ita vere, ut reliquorum scriptorum qualis sit dicendi
usus, accurate semper perscrutemur.

‘§2.

Frequentissimum fuisse accusativum objecti, quod dici-
tur, interioris non solum apud poetas, quamvis plurima ibi
exstent exempla, verum etiarn apud philosophos oratoresque
et rerum scriptores cum ea demonstrant, quae patent e
virorum doctorum de hac re quaestionibus atque collectio-
nibus , tum infinitus probat exemplorum numeruS, quem
affert Lobeckius in octava Paralipomenon dissertatione,
quam inscripsit de figura etymologica. Partim autem, cum
haec figura nonnisi ad formalem (εἶδικήν) verborum nomi-
numque cognatorum conjunctionem respiciat, objectum in·
terius ex parte tantum sub ejus rationem cadit3 partim hoc,
quia stirpis cognatione minime coercetur, fines figurae ety-
mologicae constitutos longe egreditur. Et hujus quidem
explicandae ratio exstat simplicior, magnam enim partem
imperante ipsa linguae natura adhibetur: objecti contra in·
terioris usum si, quam longe lateque per linguam Graecam
divulgatus sit, spectamus, tantum abest, ut ex levi illa tan-
tum causa, quae sane ad excolendum eum aliquid valuit,
totus potuerit emanare, ut gravior ei origo sit quaerenda.

 

